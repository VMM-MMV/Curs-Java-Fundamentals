<html><head><meta content="text/html; charset=UTF-8" http-equiv="content-type"><link rel="stylesheet" href="docx.css"><link rel="stylesheet" href="style.css"></head><body class="c58 c61 doc-content"><p class="c1 c36"><span class="c14"></span></p><table class="c63"><tr class="c73"><td class="c64" colspan="3" rowspan="1"><h1 class="c24" id="h.gjdgxs"><span class="c8 c57">Modulul 1. Java Basics</span></h1></td></tr><tr class="c68"><td class="c47" colspan="1" rowspan="1"><h2 class="c13" id="h.30j0zll"><span class="c22 c8 c46">Titlu</span></h2></td><td class="c65" colspan="1" rowspan="1"><h2 class="c13" id="h.1fob9te"><span class="c22 c8 c46">Descriere</span></h2></td><td class="c59" colspan="1" rowspan="1"><h2 class="c13" id="h.3znysh7"><span class="c22 c8 c46">Obiective de &icirc;nv&#259;&#539;are</span></h2></td></tr><tr class="c33"><td class="c67" colspan="1" rowspan="1"><h2 class="c24" id="h.2et92p0"><span class="c22 c8 c46">Lec&#539;ia 0</span></h2><p class="c24 c36"><span class="c7"></span></p><h2 class="c24" id="h.tyjcwt"><span class="c22 c8 c46">Instalare Java. Instalare &#537;i configurarea IntelliJ IDEA</span></h2></td><td class="c55" colspan="1" rowspan="1"><h2 class="c24" id="h.3dy6vkm"><span class="c22 c8 c46">Subiecte:</span></h2><ul class="c30 lst-kix_list_10-0 start"><li class="c6 li-bullet-0"><span class="c7">Instalare Java Development Kit</span></li><li class="c6 li-bullet-0"><span class="c7">Mediul integrat de dezvoltare Intellij IDEA</span></li><li class="c6 li-bullet-0"><span class="c7">Instalarea Intellij IDEA</span></li><li class="c6 li-bullet-0"><span class="c7">Rularea &#537;i configurarea ini&#539;ial&#259; Intellij IDEA</span></li><li class="c6 li-bullet-0"><span class="c7">Instalare GIT</span></li><li class="c6 li-bullet-0"><span class="c7">Creare Repozitoriu GIT</span></li></ul><p class="c24 c36 c62"><span class="c7"></span></p></td><td class="c60" colspan="1" rowspan="1"><h2 class="c24" id="h.1t3h5sf"><span class="c22 c8 c46">Cursantul va fi capabil:</span></h2><ul class="c30 lst-kix_list_4-0 start"><li class="c6 li-bullet-0"><span class="c7">S&#259; instaleze Java</span></li><li class="c6 li-bullet-0"><span class="c19">S&#259; instaleze &#537;i s&#259; configureze mediul integrat de dezvoltare IntelliJ IDEA</span></li><li class="c6 li-bullet-0"><span class="c19">S&#259; creeze un proiect &icirc;n IntelliJ IDEA</span></li><li class="c6 li-bullet-0"><span class="c7">S&#259; ruleze o aplica&#539;ie Java folosind IntelliJ IDEA</span></li></ul></td></tr><tr class="c54"><td class="c67" colspan="1" rowspan="1"><h2 class="c24" id="h.4d34og8"><span class="c22 c8 c46">&Icirc;ntreb&#259;ri / Exerci&#539;ii</span></h2></td><td class="c72" colspan="2" rowspan="1"><h2 class="c24" id="h.2s8eyo1"><span class="c22 c8 c46">Exerci&#539;ii de:</span></h2><ul class="c30 lst-kix_list_8-0 start"><li class="c6 li-bullet-0"><span class="c7">Creare a unui proiect Java</span></li><li class="c6 li-bullet-0"><span class="c7">Rularea unei aplica&#539;ii Java folosind mediul integrat de dezvoltare IntelliJ IDEA</span></li></ul></td></tr></table><p class="c1 c36"><span class="c14"></span></p><h4 class="c23 c39 c18" id="h.17dp8vu"><span class="c41 c19">Instalare Java Development Kit</span></h4><p class="c29"><span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span><span class="c7">&Icirc;nainte de a &icirc;ncepe studierea limbajului de programare Java este necesar&#259; instalarea kit-ului de dezvoltare Java - Java Development Kit. JDK este o component&#259; major&#259; a mediului Java &#537;i ofer&#259; toate instrumentele &#537;i fi&#537;ierele binare executabile necesare pentru compilarea, depanarea &#537;i executarea programelor Java.</span></p><p class="c15"><span class="c7"></span></p><p class="c52"><span class="c19">&nbsp;&nbsp;&nbsp;&nbsp;&nbsp;&nbsp;&nbsp;&nbsp;Desc&#259;rca&#539;i JDK 8 de pe </span><span class="c71 c19"><a class="c48" href="https://www.google.com/url?q=https://www.oracle.com/java/technologies/javase/javase-jdk8-downloads.html&amp;sa=D&amp;source=editors&amp;ust=1726935909976243&amp;usg=AOvVaw0JayENcjxUAkdXIWtt7O2s">site-ul oficial Oracle</a></span><span class="c7">&nbsp;pentru sistemul dumneavoastr&#259; de operare.</span></p><p class="c16"><span class="c7">Pe Windows:</span></p><ol class="c30 lst-kix_list_6-0 start" start="1"><li class="c0 li-bullet-0"><span class="c7">Rula&#539;i fi&#537;ierul desc&#259;rcat;</span></li><li class="c40 li-bullet-0"><span class="c7">Urma&#539;i pa&#537;ii din cadrul asistentului de instalare.</span></li></ol><p class="c16"><span class="c7">Pe Mac OS:</span></p><ol class="c30 lst-kix_list_2-0 start" start="1"><li class="c0 li-bullet-0"><span class="c7">Rula&#539;i fi&#537;ierul desc&#259;rcat;</span></li><li class="c40 li-bullet-0"><span class="c7">Urma&#539;i pa&#537;ii din cadrul asistentului de instalare.</span></li></ol><p class="c16"><span class="c7">Pe Linux:</span></p><ol class="c30 lst-kix_list_1-0 start" start="1"><li class="c0 li-bullet-0"><span class="c7">Naviga&#539;i c&#259;tre directoriul &icirc;n care dori&#539;i s&#259; instala&#539;i Java;</span></li><li class="c29 c56 c62 li-bullet-0"><span class="c7">Copia&#539;i fi&#537;ierul desc&#259;rcat &icirc;n mapa curent&#259;;</span></li><li class="c29 c56 c62 li-bullet-0"><span class="c7">Despacheta&#539;i fi&#537;ierul .tar.gz;</span></li><li class="c40 li-bullet-0"><span class="c7">&#536;terge&#539;i fi&#537;ierul .tar.gz din mapa curent&#259;.</span></li></ol><p class="c4"><span class="c19">Pentru a v&#259; asigura c&#259; JDK a fost instalat cu succes, deschide&#539;i linia de comand pentru Windows, sau terminalul pentru Mac OS &#537;i Linux. Rula&#539;i urm&#259;toarea comand&#259;: </span><span class="c3">java --version</span><span class="c7">.</span></p><p class="c4"><span class="c7">Ca urmare a execu&#539;ie acestei comenzi v&#259; va fi afi&#537;at&#259; versiunea instalat&#259; de Java:</span></p><p class="c29 c62 c18"><span class="c22 c49 c46">Java version &quot;1.8.0_131&quot;</span></p><p class="c29 c62 c18"><span class="c22 c49 c46">Java(TM) SE Runtime Environment (build 1.8.0_131-b11)</span></p><p class="c29 c62 c18"><span class="c49">Java HotSpot(TM) 64-Bit Server VM (build 25.131-b11, mixed mode)</span></p><h4 class="c23 c39 c18" id="h.3rdcrjn"><span class="c41 c19">Mediul integrat de dezvoltare Intellij IDEA</span></h4><p class="c4"><span class="c7">IntelliJ IDEA este un mediu integrat de dezvoltare inteligent (IDE) care vine cu un editor de cod &#537;i instrumente de automatizarea a diferitor sarcini. IntelliJ IDEA de asemenea permite integrarea cu u&#537;urin&#539;&#259; a celor mai populare framework-uri utilizate de programatorii Java. </span></p><p class="c4"><span class="c7">Mai jos sunt prezentate c&acirc;teva din punctele forte ale acestui IDE:</span></p><ul class="c30 lst-kix_list_3-0 start"><li class="c28 c51 li-bullet-0"><span class="c8">Smart code completion.</span><span class="c19">&nbsp;Completarea automat&#259; a codului presupune un set de tehnici prin care IDE-ul analizeaz&#259; &#537;i propune dezvoltatorilor secven&#539;e de cod corespunz&#259;toare contextului curent.</span></li><li class="c29 c56 c28 li-bullet-0"><span class="c8">On-the-fly code analysis.</span><span class="c19">&nbsp;Un IDE nu este util dac&#259; nu poate identifica dac&#259; o expresie este sau nu valid&#259;, sau dac&#259; nu indic&#259; erori de compilare. IntelliJ IDEA analizeaz&#259; codul surs&#259; &icirc;n momentul scrierii acestuia &#537;i imediat indic&#259; orice neconcordan&#539;&#259; cu regulile define de limbajul de programare &#537;i sugereaz&#259; posibile optimiz&#259;ri.</span></li><li class="c29 c28 c56 li-bullet-0"><span class="c8">Advanced refactoring.</span><span class="c19">&nbsp;Procesul de refactorizare este adesea foarte obositor, deoarece presupune modific&#259;ri la o mul&#539;ime de fi&#537;iere. Chiar &#537;i atunci c&acirc;nd refactoriz&#259;m cu aten&#539;ie, uneori pot ap&#259;rea erori de compilare, de exemplu, pentru c&#259; am uitat s&#259; ajust&#259;m utilizarea unei metode. Din fericire, IntelliJ IDEA ne ajut&#259; s&#259; &icirc;ndeplinim aceast&#259; sarcin&#259; cu u&#537;urin&#539;&#259;.</span></li><li class="c25 li-bullet-0"><span class="c8">Navigation and search.</span><span class="c19">&nbsp;Unul dintre marile avantaje ale IntelliJ IDEA este u&#537;urin&#539;a de a c&#259;uta &#537;i naviga c&#259;tre o resurs&#259;.</span></li></ul><h5 class="c34 c18" id="h.26in1rg"><span class="c41 c19">Instalarea Intellij IDEA</span><span style="overflow: hidden; display: inline-block; margin: 0.00px 0.00px; border: 0.00px solid #000000; transform: rotate(0.00rad) translateZ(0px); -webkit-transform: rotate(0.00rad) translateZ(0px); width: 209.90px; height: 149.04px;"><img alt="" src="images/image1.png" style="width: 209.90px; height: 149.04px; margin-left: -0.00px; margin-top: -0.00px; transform: rotate(0.00rad) translateZ(0px); -webkit-transform: rotate(0.00rad) translateZ(0px);" title=""></span></h5><p class="c29"><span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span><span class="c19">Pe </span><span class="c19 c71"><a class="c48" href="https://www.google.com/url?q=https://www.jetbrains.com/idea/download/&amp;sa=D&amp;source=editors&amp;ust=1726935909978838&amp;usg=AOvVaw0U4IHZ8vQC3AwftvFI9Qcs">site-ul oficial</a></span><span class="c7">&nbsp;ve&#539;i g&#259;si dou&#259; edi&#539;ii ale IntelliJ: Community &#537;i Ultimate, prima fiind gratuit&#259;, iar a 2-a contra cost, motivul fiind c&#259; versiunea Ultimate include multe instrumente care faciliteaz&#259; dezvoltarea aplica&#539;iilor de tip Enterprise. Edi&#539;ia Community este recomandat&#259; programatorilor &icirc;ncep&#259;tori. Desc&#259;rca&#539;i versiunea Community, &#537;i urma&#539;i urm&#259;torii pa&#537;i:</span></p><p class="c16"><span class="c7">Pe Windows:</span></p><ol class="c30 lst-kix_list_7-0 start" start="1"><li class="c0 li-bullet-0"><span class="c7">Rula&#539;i fi&#537;ierul desc&#259;rcat;</span></li><li class="c40 li-bullet-0"><span class="c7">Urma&#539;i pa&#537;ii din cadrul asistentului de instalare.</span></li></ol><p class="c16"><span class="c7">Pe Mac OS:</span></p><ol class="c30 lst-kix_list_9-0 start" start="1"><li class="c0 li-bullet-0"><span class="c19">Monta&#539;i fi&#537;ierul .dmg desc&#259;rcat ca pe un alt disc;</span></li><li class="c40 li-bullet-0"><span class="c7">Copia&#539;i IntelliJ IDEA &icirc;n directoriul Aplica&#539;ii.</span></li></ol><p class="c16"><span class="c7">Pe Linux:</span></p><ol class="c30 lst-kix_list_5-0 start" start="1"><li class="c0 li-bullet-0"><span class="c19">Despacheta&#539;i fi&#537;ierul .tar.gz;</span></li><li class="c40 li-bullet-0"><span class="c19">Rula&#539;i idea.sh din sub-directorul /bin.</span></li></ol><h5 class="c18 c34" id="h.lnxbz9"><span class="c41 c19">Rularea &#537;i configurarea ini&#539;ial&#259; Intellij IDEA</span></h5><p class="c29"><span class="c45">&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span><span class="c7">La prima deschidere a IntelliJ IDEA, v&#259; va &icirc;nt&acirc;mpina un asistent de configurare ini&#539;ial.</span></p><p class="c29"><span class="c7">Acest asistent va sugera o list&#259; de tehnologii pentru a fi activate sau dezactivate, &icirc;n dependen&#539;&#259; de necesit&#259;&#539;i. Ulterior va propune activarea diferitor plugin-uri. Este recomandat s&#259; activa&#539;i plugin-urile pe care le ve&#539;i folosi, deoarece cu c&acirc;t mai multe pluginuri sunt activate, cu at&acirc;t mai mult timp va fi necesar pentru a porni IDE-ul. Orice plugin poate fi ulterior activat/dezactivat &icirc;n configurarea IDE-ului. </span></p><p class="c29 c36"><span class="c7"></span></p><p class="c29 c18"><span class="c7">Pentru simplitate l&#259;sa&#539;i doar sugestiile deja activate de IntelliJ &#537;i finaliza&#539;i configurarea.</span></p><p class="c1 c36"><span class="c22 c26"></span></p><p class="c23 c36"><span class="c14"></span></p><table class="c63"><tr class="c66"><td class="c42" colspan="1" rowspan="1"><p class="c23"><span style="overflow: hidden; display: inline-block; margin: 0.00px 0.00px; border: 0.00px solid #000000; transform: rotate(0.00rad) translateZ(0px); -webkit-transform: rotate(0.00rad) translateZ(0px); width: 314.90px; height: 236.43px;"><img alt="" src="images/image3.png" style="width: 314.90px; height: 236.43px; margin-left: -0.00px; margin-top: -0.00px; transform: rotate(0.00rad) translateZ(0px); -webkit-transform: rotate(0.00rad) translateZ(0px);" title=""></span></p></td><td class="c42" colspan="1" rowspan="1"><p class="c23"><span style="overflow: hidden; display: inline-block; margin: 0.00px 0.00px; border: 0.00px solid #000000; transform: rotate(0.00rad) translateZ(0px); -webkit-transform: rotate(0.00rad) translateZ(0px); width: 325.00px; height: 154.67px;"><img alt="" src="images/image2.png" style="width: 325.00px; height: 154.67px; margin-left: -0.00px; margin-top: -0.00px; transform: rotate(0.00rad) translateZ(0px); -webkit-transform: rotate(0.00rad) translateZ(0px);" title=""></span></p></td></tr><tr class="c32"><td class="c42" colspan="1" rowspan="1"><p class="c23"><span style="overflow: hidden; display: inline-block; margin: 0.00px 0.00px; border: 0.00px solid #000000; transform: rotate(0.00rad) translateZ(0px); -webkit-transform: rotate(0.00rad) translateZ(0px); width: 321.90px; height: 236.33px;"><img alt="" src="images/image5.png" style="width: 321.90px; height: 236.33px; margin-left: -0.00px; margin-top: -0.00px; transform: rotate(0.00rad) translateZ(0px); -webkit-transform: rotate(0.00rad) translateZ(0px);" title=""></span></p></td><td class="c42" colspan="1" rowspan="1"><p class="c23"><span style="overflow: hidden; display: inline-block; margin: 0.00px 0.00px; border: 0.00px solid #000000; transform: rotate(0.00rad) translateZ(0px); -webkit-transform: rotate(0.00rad) translateZ(0px); width: 313.90px; height: 236.06px;"><img alt="" src="images/image4.png" style="width: 313.90px; height: 236.06px; margin-left: -0.00px; margin-top: -0.00px; transform: rotate(0.00rad) translateZ(0px); -webkit-transform: rotate(0.00rad) translateZ(0px);" title=""></span></p></td></tr></table><p class="c29"><span class="c45">&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span><span class="c7">Urm&#259;toarea fereastr&#259; (vezi Figura 1) din asistentul IntelliJ ofer&#259; mai multe op&#539;iuni de a &icirc;ncepe lucrul cu un proiect.</span></p><p class="c10"><span style="overflow: hidden; display: inline-block; margin: 0.00px 0.00px; border: 0.00px solid #000000; transform: rotate(0.00rad) translateZ(0px); -webkit-transform: rotate(0.00rad) translateZ(0px); width: 416.90px; height: 281.34px;"><img alt="" src="images/image7.png" style="width: 416.90px; height: 281.34px; margin-left: -0.00px; margin-top: -0.00px; transform: rotate(0.00rad) translateZ(0px); -webkit-transform: rotate(0.00rad) translateZ(0px);" title=""></span></p><p class="c10"><span class="c7">Figura 1 Selectarea op&#539;iunii de creare a unui proiect</span></p><p class="c23"><span class="c19">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&Icirc;ntruc&acirc;t scopul nostru e s&#259; cre&#259;m primul proiect, ve&#539;i alege </span><span class="c3">Create New Project</span><span class="c7">.</span></p><p class="c50"><span style="overflow: hidden; display: inline-block; margin: 0.00px 0.00px; border: 0.00px solid #000000; transform: rotate(0.00rad) translateZ(0px); -webkit-transform: rotate(0.00rad) translateZ(0px); width: 543.65px; height: 391.47px;"><img alt="" src="images/image6.png" style="width: 543.65px; height: 391.47px; margin-left: -0.00px; margin-top: -0.00px; transform: rotate(0.00rad) translateZ(0px); -webkit-transform: rotate(0.00rad) translateZ(0px);" title=""></span></p><p class="c13"><span class="c7">Figura 2 Selectarea tipului proiectului</span></p><p class="c24"><span class="c7">&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span></p><p class="c29 c18"><span class="c19">&Icirc;n urm&#259;toarea fereastr&#259; observa&#539;i c&#259; pute&#539;i alege tipul proiectului &icirc;n dependen&#539;&#259; de tehnologia utilizat&#259;. Pentru a continua, selecta&#539;i </span><span class="c3">Java</span><span class="c19">&nbsp;&#537;i ap&#259;sa&#539;i butonul </span><span class="c22 c3">Next.</span></p><p class="c29 c36 c18"><span class="c3 c22"></span></p><p class="c10"><span style="overflow: hidden; display: inline-block; margin: 0.00px 0.00px; border: 0.00px solid #000000; transform: rotate(0.00rad) translateZ(0px); -webkit-transform: rotate(0.00rad) translateZ(0px); width: 542.30px; height: 391.90px;"><img alt="" src="images/image9.png" style="width: 542.30px; height: 391.90px; margin-left: -0.00px; margin-top: -0.00px; transform: rotate(0.00rad) translateZ(0px); -webkit-transform: rotate(0.00rad) translateZ(0px);" title=""></span></p><p class="c13"><span class="c7">Figura 3 Posibilitatea de a crea un proiect folosind un &#537;ablon predefinit</span></p><p class="c24"><span class="c7">&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span></p><p class="c29 c18"><span class="c19">&Icirc;n fereastra urm&#259;toare ap&#259;sa&#539;i butonul </span><span class="c3">Next</span><span class="c7">&nbsp;&icirc;ntruc&acirc;t nu vom folosi nici un &#537;ablon.</span></p><p class="c1 c36 c18"><span class="c14"></span></p><p class="c10"><span style="overflow: hidden; display: inline-block; margin: 0.00px 0.00px; border: 0.00px solid #000000; transform: rotate(0.00rad) translateZ(0px); -webkit-transform: rotate(0.00rad) translateZ(0px); width: 536.58px; height: 388.10px;"><img alt="" src="images/image8.png" style="width: 536.58px; height: 388.10px; margin-left: -0.00px; margin-top: -0.00px; transform: rotate(0.00rad) translateZ(0px); -webkit-transform: rotate(0.00rad) translateZ(0px);" title=""></span></p><p class="c10"><span class="c7">Figura 4 Definirea numelui &#537;i loca&#539;iei proiectului</span></p><p class="c1"><span class="c14">&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span></p><p class="c29 c18"><span class="c19">&Icirc;n fereastra urm&#259;toare tasta&#539;i numele proiectului &#537;i alege loca&#539;ia pe calculator, ulterior ap&#259;sa&#539;i butonul </span><span class="c3">Finish</span><span class="c7">. </span></p><p class="c10"><span style="overflow: hidden; display: inline-block; margin: 0.00px 0.00px; border: 0.00px solid #000000; transform: rotate(0.00rad) translateZ(0px); -webkit-transform: rotate(0.00rad) translateZ(0px); width: 543.65px; height: 365.92px;"><img alt="" src="images/image12.png" style="width: 543.65px; height: 365.92px; margin-left: -0.00px; margin-top: -0.00px; transform: rotate(0.00rad) translateZ(0px); -webkit-transform: rotate(0.00rad) translateZ(0px);" title=""></span></p><p class="c13"><span class="c7">Figura 5 Vizualizarea structurii proiectului &icirc;n cadrul IDE-ului</span></p><p class="c12"><span class="c7"></span></p><p class="c29"><span class="c7">&nbsp;&nbsp;&nbsp;&nbsp;&nbsp;&nbsp;&nbsp;&nbsp;La finisarea lucrului cu asistentul de creare a proiectului, fereastra din Figura 5 se va deschide. Pute&#539;i observa bara de meniu, tab-ul cu informa&#539;ia despre proiect &#537;i alte lucruri utile. </span></p><p class="c24 c36 c18"><span class="c7"></span></p><p class="c29 c18"><span class="c19">Ap&#259;s&acirc;nd click dreapta pe directoriul </span><span class="c3">src</span><span class="c7">&nbsp;se va deschide meniul cu posibilit&#259;&#539;ile de manipulare a acestuia (Figura 6).</span></p><p class="c1"><span style="overflow: hidden; display: inline-block; margin: 0.00px 0.00px; border: 0.00px solid #000000; transform: rotate(0.00rad) translateZ(0px); -webkit-transform: rotate(0.00rad) translateZ(0px); width: 628.00px; height: 187.00px;"><img alt="" src="images/image10.png" style="width: 628.00px; height: 187.00px; margin-left: -0.00px; margin-top: -0.00px; transform: rotate(0.00rad) translateZ(0px); -webkit-transform: rotate(0.00rad) translateZ(0px);" title=""></span></p><p class="c10"><span class="c19">Figura 6 Posibilele ac&#539;iuni asupra directoriului </span><span class="c22 c3">src</span></p><p class="c10 c36"><span class="c43"></span></p><p class="c52"><span class="c45">&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span><span class="c7">Crea&#539;i o clas&#259; de tip Java cu numele FirstApp.</span></p><p class="c10"><span style="overflow: hidden; display: inline-block; margin: 0.00px 0.00px; border: 0.00px solid #000000; transform: rotate(0.00rad) translateZ(0px); -webkit-transform: rotate(0.00rad) translateZ(0px); width: 336.00px; height: 158.00px;"><img alt="" src="images/image11.png" style="width: 336.00px; height: 158.00px; margin-left: -0.00px; margin-top: -0.00px; transform: rotate(0.00rad) translateZ(0px); -webkit-transform: rotate(0.00rad) translateZ(0px);" title=""></span></p><p class="c10"><span class="c7">Figura 7 Crearea unei clase Java </span></p><p class="c29"><span class="c14">&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span></p><p class="c29 c18"><span class="c19">Observa&#539;i &icirc;n mini-fereastra </span><span class="c3">Project,</span><span class="c19">&nbsp;&icirc;n directoriul </span><span class="c3">src</span><span class="c7">&nbsp;a ap&#259;rut clasa FirstApp.java. &Icirc;n partea de centru a IDE-ului, vede&#539;i con&#539;inutul fi&#537;ierului FirstApp.java, iar &icirc;n dreapta acestuia se afl&#259; tab-ul de navigare prin fi&#537;ierele deschise.</span></p><p class="c1 c36"><span class="c14"></span></p><p class="c10"><span style="overflow: hidden; display: inline-block; margin: 0.00px 0.00px; border: 0.00px solid #000000; transform: rotate(0.00rad) translateZ(0px); -webkit-transform: rotate(0.00rad) translateZ(0px); width: 636.90px; height: 427.73px;"><img alt="" src="images/image13.png" style="width: 636.90px; height: 427.73px; margin-left: -0.00px; margin-top: -0.00px; transform: rotate(0.00rad) translateZ(0px); -webkit-transform: rotate(0.00rad) translateZ(0px);" title=""></span></p><p class="c13"><span class="c7">Figura 8 Privire de ansamblu asupra p&#259;r&#539;ilor componente ale IDE-ului</span></p><p class="c16"><span class="c7">&nbsp;&nbsp;&nbsp;&nbsp;&nbsp;&nbsp;&nbsp;&nbsp;Acum putem trece nemijlocit la scrierea codului. Vom utiliza exemplul men&#539;ionat &icirc;n sec&#539;iunile anterioare:</span></p><p class="c24 c28"><span class="c11 c53">class </span><span class="c11">FirstApp </span><span class="c5">{</span></p><p class="c24 c28"><span class="c11 c53">public static void </span><span class="c11 c69">main</span><span class="c11 c21">(</span><span class="c11">String</span><span class="c5">[] args) {</span></p><p class="c24 c28"><span class="c11">System</span><span class="c11 c21">.</span><span class="c11 c35">out</span><span class="c11 c21">.println(</span><span class="c11 c20">&quot;Hello world!&quot;</span><span class="c5">);</span></p><p class="c24 c28"><span class="c5">&nbsp; &nbsp;}</span></p><p class="c24 c28"><span class="c11 c21">}</span></p><p class="c18 c75"><span class="c19">Odat&#259; ce am finisat introducerea codului, observ&#259;m cum IntelliJ identific&#259; aceast&#259; clas&#259; ca fiind executabil&#259;, datorit&#259; prezen&#539;ei metodei </span><span class="c3">main</span><span class="c7">&nbsp;(vezi Figura 9).</span></p><p class="c23 c18"><span style="overflow: hidden; display: inline-block; margin: 0.00px 0.00px; border: 0.00px solid #000000; transform: rotate(0.00rad) translateZ(0px); -webkit-transform: rotate(0.00rad) translateZ(0px); width: 579.00px; height: 141.00px;"><img alt="" src="images/image14.png" style="width: 579.00px; height: 141.00px; margin-left: -0.00px; margin-top: -0.00px; transform: rotate(0.00rad) translateZ(0px); -webkit-transform: rotate(0.00rad) translateZ(0px);" title=""></span></p><p class="c10"><span class="c7">Figura 9 Op&#539;iunile de rulare a programului Java</span></p><p class="c1 c36 c18"><span class="c7"></span></p><p class="c1 c36 c18"><span class="c7"></span></p><p class="c1 c18"><span class="c7">Ca urmare a execu&#539;iei programului, am ob&#539;inut un rezultat &icirc;n consol&#259;.</span></p><p class="c23"><span style="overflow: hidden; display: inline-block; margin: 0.00px 0.00px; border: 0.00px solid #000000; transform: rotate(0.00rad) translateZ(0px); -webkit-transform: rotate(0.00rad) translateZ(0px); width: 678.50px; height: 342.67px;"><img alt="" src="images/image15.png" style="width: 678.50px; height: 342.67px; margin-left: -0.00px; margin-top: -0.00px; transform: rotate(0.00rad) translateZ(0px); -webkit-transform: rotate(0.00rad) translateZ(0px);" title=""></span></p><p class="c50"><span class="c7">Figura 10 Rezultatul ob&#539;inut ca urmare a execu&#539;iei programului</span></p><p class="c50 c36"><span class="c7"></span></p><p class="c50 c36"><span class="c7"></span></p><p class="c36 c50"><span class="c7"></span></p><p class="c50 c36"><span class="c7"></span></p><h4 class="c23 c39"><span class="c19 c41">Sistemul de control de versiunii GIT</span></h4><p class="c29 c58"><span class="c22 c8 c46">Git</span><span class="c7">&nbsp;&nbsp;este din ce in ce mai utilizat si cerut de toti angajatorii, fiind un software care te ajuta la versionarea codului tau. De exemplu, daca vrei sa construiesti pe baza a ceea ce ai lucrat pana acum sau sa aduci si alte persoane care sa contribuie la munca ta, nu poti tine codul pe calculatorul tau pentru ca va deveni dificil ca si altii sa acceseze si sa lucreze cu ceea ce tu ai facut pana la momentul respectiv.</span></p><p class="c17"><span class="c7"></span></p><p class="c29 c58"><span class="c7">Creatorul Linux, pe numele lui Linus Torvalds, este cel care s-a gandit la o metoda de versionare a codului, in momentul in care a considerat ca este nevoie ca mai multi programatori sa lucreze la versiunea sa de Linux.</span></p><p class="c17"><span class="c7"></span></p><p class="c29 c58"><span class="c7">Prin folosirea&nbsp;</span><span class="c22 c8 c46">Git</span><span class="c7">, altii vor putea adauga si-si pune amprenta pe codul deja creat de tine.</span></p><p class="c17"><span class="c7"></span></p><p class="c17"><span class="c7"></span></p><p class="c1"><span class="c41 c19">GitHub</span></p><p class="c2"><span class="c7">GitHub este un serviciu cloud care ajut&#259; dezvoltatorii s&#259; stocheze &#537;i s&#259; gestioneze codul surs&#259;, precum &#537;i s&#259; urm&#259;reasc&#259; &#537;i s&#259; controleze toate modific&#259;rile aduse codului surs&#259;.</span></p><p class="c2"><span class="c7">&Icirc;n termeni simpli, GitHub este destinat dezvoltatorilor &icirc;n care pot gestiona proiectul, g&#259;zdui codul surs&#259; &#537;i le pot revizui.</span></p><h4 class="c23 c39"><span class="c41 c19">Instalare GIT</span></h4><p class="c52"><span class="c19">1. Descarcati instalatorul GIT de pe link-ul </span><span class="c37 c19"><a class="c48" href="https://www.google.com/url?q=https://git-scm.com/downloads&amp;sa=D&amp;source=editors&amp;ust=1726935909986139&amp;usg=AOvVaw1sCEWx0llJtKNYBXM95r8E">https://git-scm.com/downloads</a></span></p><p class="c52"><span class="c7">2. Urmariti instructiunile instalatorului si instalati GIT</span></p><p class="c52"><span class="c19">3. Deschideti cmd si rulati comanda </span><span class="c8">git version </span><span class="c7">(daca va afisata &nbsp;versiunea de git atunci git a fost instalat)</span></p><p class="c15"><span class="c7"></span></p><h4 class="c23 c39"><span class="c41 c19">Creare repository GitHub</span></h4><p class="c1"><span class="c19">1. Accesati link </span><span class="c19 c37"><a class="c48" href="https://www.google.com/url?q=https://github.com/&amp;sa=D&amp;source=editors&amp;ust=1726935909986789&amp;usg=AOvVaw3QV5jpbKSyg4Rc1bXEDNIF">https://github.com/</a></span><span class="c7">&nbsp;si creati un cont nou</span></p><p class="c1"><span class="c19">2. Creati un repository nou tastand botonul </span><span class="c8">New </span><span class="c7">din pagina principala</span></p><p class="c1"><span class="c19">&nbsp; &nbsp;</span><span style="overflow: hidden; display: inline-block; margin: 0.00px 0.00px; border: 0.00px solid #000000; transform: rotate(0.00rad) translateZ(0px); -webkit-transform: rotate(0.00rad) translateZ(0px); width: 348.00px; height: 180.00px;"><img alt="" src="images/image16.png" style="width: 348.00px; height: 180.00px; margin-left: -0.00px; margin-top: -0.00px; transform: rotate(0.00rad) translateZ(0px); -webkit-transform: rotate(0.00rad) translateZ(0px);" title=""></span></p><p class="c1"><span class="c19">3. Dati denumirea repository-ului &nbsp;</span><span class="c8">curs-java-tekwill </span><span class="c19">si tastati butonul </span><span class="c8">Create repository</span></p><p class="c15"><span class="c7"></span></p><p class="c15"><span class="c7"></span></p><p class="c1 c36"><span class="c7"></span></p><p class="c1 c36"><span class="c7"></span></p><p class="c1 c36"><span class="c9"></span></p><p class="c1 c36"><span class="c9"></span></p><p class="c1 c36"><span class="c9"></span></p><div><p class="c36 c70"><span class="c22 c26"></span></p></div></body></html>